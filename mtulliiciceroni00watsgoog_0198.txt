18 2 , Μ. TULLII CICERONIS ¹ [Pars tv.

res acta sic esset2 delatus est ad me fasciculus3 solvi, si
quid ad me esset litterarum: nihil erat3 epistola Vatinio
et Ligurio altera 3 iussi ad eos deferri3 illi ad me statim
ardentes dolore venerunt, scelus hominis clamantes;
epistolas mihi legerunt plenas omnium in me proborum.
Hic Ligurius furere: se enim scire summo illum in odio
fuisse Caesari3 hunc tamen non modo favisse, sed etiam
tantam illi pecuniam dedisse honoris mei causa. Hoc
ego dolore accepto volui scire, quid scripsisset ad ceteros;
ipsi enim illi putavi perniciosum fore, si eius hoc tantum
scelus percrebruisset. Cognovi eiusdem generis, ad te
misi; quas si putabis illi ipsi utile esse reddi, reddes; nil
me laedet. Nam, quod resignatae sunt, habet, opinor,
eius signum Pomponia. Hac ille acerbitate initio naviga-
tionis cum usus esset, tanto me dolore adfecit, ut postea
iacuerim, neque nunc tam pro se quam contra me labo·
rare dicitur. 3. Ita omnibus rebus urgeor, quas sustinere
vix possum vel plane nullo modo possum; quibus in
miseriis una est pro omnibus, quod istam miseram patri-
monio, fortuna omni spoliatam relinquam: qua re te, ut
polliceriS, videre plane velim 3 alium enim, cui illam com-
mendem, habeo neminem, quoniam matri quoque eadem
intellexi esse parata, quae mihi. Sed, si me non offen-
des, satis tamen habeto commendatam patruumque in ea,
quantum poteris, mitigato. Haec ad te die natali meo
scripsi, quo utinam susceptus non essem aut ne quid ex
eadem matre postea natum esset! plura scribere¹ fletu
prohibeor.

