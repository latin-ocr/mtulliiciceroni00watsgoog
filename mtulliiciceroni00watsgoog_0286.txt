· 270 Μ. TULLII crem oms [Pars v,

transierunt. Quibus rebus ego cognitis cunctatus non
sum3 in cursu bonorum consiliorum Lepidum adiuvandum
putavi. 3. Adventus meus quid profecturus esset, vidi;
vel quod equitatu meo persequi Antonium atque *oppriff
mere equitatum eius possem, vel quod exercitus Lepidi
eam partem, quae corrupta est et ab re publica alienata,
et corrigere et coercere praesentia mei exercitus posset.
Itaque in Isara, flumine maximo, quod in finibus est Allo-
brogum, ponte uno die facto exercitum a. d. 1111. Idus
Maias traduxi. Cum vero mihi nuntiatum esset L. An-
tonium praemissum cum equitibus et cohortibus ad
Forum Iulii venisse, fratrem cum equitum quattuor mili-
buS, ut occurreret ei, misi a. d. v. Idus Maia83 ipse
maximis itineribus cum quattuor legionibus expeditis et
reliquo equitatu subsequar. 4. Si nos mediocris modo
fortuna rei publicae adiuverit, et audaciae perditorum et
nostrae sollicitudinis hic finem reperiemuS. Quid si latro
praecognito nostro adventu rursus in Italiam se recipere
coeperit, Bruti erit officium occurrere ei, cui scio nec con-
silium nec animum defuturum. Ego tamen, si id accide-
rit, fratrem cum equitatu mittam, qui sequatur, Italiam a -
vastatione defendat. Fac valeas meque mutuo diligas.

141. AD FAMILIARES X. 34 (1. 2).

Seu. m cAsrurs An Pon-mn ARGENTEUM XI. KAL-
Iun. A.u.c. 711.

M. LEPIDUS IMP. 1TER. PONT- mx. S. D. Π.
TULLIO CICERONI·

1. S. v. B. E. E. v. Cum audissem Antonium eum suis
copiis, praemisso L. Antonio cum parte equitatus, in pro-
vinciam meam venire, cum exercitu meo ab confluente
[ab Rhodano] castra movi ac contra eos venire institui.

