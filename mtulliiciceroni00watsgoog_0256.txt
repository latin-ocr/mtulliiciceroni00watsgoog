240 Μ. TULLII crem oms [Pars v,

Pisonem ferebat in caelum, se autem laetari, quod
effugissem duas maximas vituperationes: unam, quam
itinere faciendo me intellegebam suscipere, desperationis
ac relictionis rei publicae, flentes mecum vulgo quere-
bantur, quibus de meo celeri reditu non probabam3
alteram, de qua Brutus et qui una erant—multi autem
erant—laetabantur, quod eam vituperationem effugissem,
me existimari ad Olympia. Hoc vero nihil turpius quovis “
rei publicae tempore, sed hoc ἀναπολόγητον. Ego vero
austro gratias miraS, qui me a tanta infamia averterit.
6. Reversionis has [speciosas] causas habes, iustas illas
quidem et magnas, sed nulla iustior, quam quod tu
idem aliis litteris: ‘ provide, si cui quid debetur, ut sit
unde par pari respondeatur3 mirifica enim δυσχρηστία est
propter metum armorum! In freto medio hanc epistolam
legi, ut, quid possem providere. in mentem mihi non
veniret, nisi quod praesens me ipse defenderem. Sed
haec hactenus; reliqua coram. 7. Antonii edictum legi
a Brut0, et horum contra: scriptum praeclare. Sed quid
ista edicta valeant aut quo spectent, plane non video, nee
ego nunc, ut Brutus censebat, istuc ad rem publicam
capessendam venio; quid enim fieri potest? num quis
Pisoni est adsensus? - num rediit ipse postridie? Sed
abesse hanc aetatem longe a sepulcro negant oportere.
8. Sed obsecro te, quid est quod audivi de Bruto? Piliam
πειράζεσθαι παραλύσει te scripsisse aiebat: valde sum com-
motus; etsi idem te scribere sperare melius, Ita plane
velim et ei dieas plurimam salutem et suavissimae Atticae.

Haec scripsi navigans, cum Pompeianum accederem,
xrm. Kal.

 

 

 

