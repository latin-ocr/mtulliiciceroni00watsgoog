Ep.71.] EPIST. AD ATTJCUM x. 8. 167

inter nos scribendi fieri tempus esse; sed, eum ad me saepe
mea Tullia scribat orans, ut quid in Hispania geratur ex*-
spectem, et semper adscribat idem videri tibi idque ipse
etiam ex tuis litteris intellexerim, non puto esse alienum me
ad te, quid de ea re sentiam, scribere. 2. Consilium istud
tunc esset prudenS‚ ut mihi videtur, si nostras rationes ad
Hispaniensem casum accommodaturi essemus3 quod fieri
nequit 3 necesse est enim aut, id quod maxime velim, pelli
istum ab Hispania, aut trahi id bellum, aut istum, ut confi-
dere videtin, apprehendere Hispanias, Si pelletur, quam
gratus aut quam honestus tum erit ad Pompeium noster
adventus, cum ipsum Curionem ad eum transiturum pu-
tem? si trahitur bellum, quid exspectem aut quam diu?
relinquitur, ut, si vincimur in Hispania, quiescamus: id
ego contra puto; istum enim victorem magis relinquen-
dum puto quam victum et dubitantem magis quam
fidentem suis rebus. Nam caedem video, si vicerit, et
impetum in privatorum pecunias et exsulum reditum et
tabulas novas et turpissimorum honores et regnum non
modo Romano homini, sed' ne Persae quidem cuiquam
tolerabile. 3. Tacita esse poterit indignitas nostra? pati
poterunt oculi me cum Gabinio sententiam dicere? et
quidem illum rogari prius? praesto esse clientem tuum
Clodium? C. Ateii Plaguleium? eeteros? Sed cur ini-
micos colligo, qui meos necessarios a me defensos nec
videre in curia sine dolore nec versari inter eos sine
dedecore potero? quid, si ne id quidem est exploratum,
sore, ut mihi liceat—-scribunt enim ad me. amici eius me
illi nullo modo satis fecisse, quod in senatum non vene-
rim—, tamenne dubitemus an ei nos etiam cum periculo
venditemuS‚ quicum coniuncti ne cum praemio quidem
voluimus esse? 4. Deinde hoc vide, non esse iudicium

